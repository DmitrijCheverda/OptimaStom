Provadíme komplexní zubní ošetření v oblastech:

•	preventivní stomatologie -  pravidelné prohlídky včetně rentgenologického vyšetření
•	zachovná stomatologie - fotokompozitní bílé výplně, pečetění fisur, fluoridace
•	endodoncie - ošetření kořenových kanálků zubu moderním postupem.
•	dentoalveolární chirurgie - prostá extrakce (vytažení) zubu, chirurgická extrakce                                                                        zadržených zubů moudrosti a ponechaných kořenů.
•	protetická stomatologie - overleje, korunky, můstky, snímací náhrady, fazety
•	bělení zubů - ordinační či  pomocí domácích nosičů
•	komplexní dentální hygiena - odstraňování zubního kamene, pískování AirFlow
•	implantologie
•	konzultace





Dentální hygiena má preventivní a léčebný charakter. Jejím účelem je předcházet vzniku onemocnění v dutině ústní. V důsledku nedostatečného či nesprávně prováděného čištění zubů a dásní dochází často ke vzniku zubního kazu, zánětu dásní (gingivitidy) a závěsného aparátu zubu (parodontitidy).
Dentální hygiena není zkrášlovací proces, ale léčebný zákrok. Tímto procesem se odstraňují příčiny zánětu dásní a parodontitidy.

Co Vás na dentální hygieně čeká:
Zhodnocení úrovně ústní hygieny ( krvácivost dásní, výskyt plaku, kamene…)
Čištění zubů - naddásňového zubního kamene odstranění (ten má téměř každý)
Pískování ( Air-flow) pomocí velmi jemného písku se odstraní zbytky kamene a především pigmentace způsobené potravou či kouřením. V případě pokročilé parodontitidy či lokálního úbytku kosti u některých zubů, je třeba provést odstranění poddásňového kamene, (což je základní součást léčby parodontitidy). 
Doporučení správné techniky čištění zubů a velikostí mezizubních kartáčků. Nelekejte se, pokud jich bude i několik.  Leštění zubů s jemně abrazivní pastou.
Posledním krokem je kontrolní návštěva. Zde se dozvíme, zda zvládáte chrup vyčistit, nebo zda je nutné opětovné dočištění a zopakování si správné péče o zuby a dásně.
Výsledek oceníte - Již po první návštěvě dentální hygienistky jsou viditelné výsledky. Nejenže zuby jsou hladší, bělejší, ale i mezizubní prostory jsou průchodnější.

Vstupní vyšetření se dá rozdělit do dvou částí – v té první využijeme naše moderní diagnostické vybavení a v té druhé dáme dohromady s pacientem léčebný plán. Klíčem ke spokojenosti pacienta vidíme komunikaci, a proto s vámi budeme hovořit o všech krocích, které společně podnikneme vstříc Vašemu zdraví i s přihlédnutím k Vašim finančním možnostem. Každý plán je individuální a je založen na vstupech získaných z diagnostiky a rozhovoru lékaře s pacientem.

Endodoncie 
Pokud není zubní kaz včas a správně ošetřen, infekce postupně proniká až do dřeňové dutiny (nervu) zubu. V takových případech je nezbytné provést tzv. endodontické ošetření, neboli ošetření systému kořenových kanálků zubu. Ošetření spočívá v lokalizaci a zprůchodnění VŠECH kořenových kanálků zubu. Provádí se vysoce přesným měřením délky kořenového kanálku apexlokátorem (na desetiny milimetru) a analýzou digitálního RVG snímku. 
Podmínkou kvalitního ošetření je důkladné pročištění kanálků a jejich utěsnění, aby se se zamezilo dalšímu pronikání infekce. V opačném případně pak častodochází k pozdním obtížím (bolest již "mrtvého" zubu) a vytvoření ložiska
infekce v kosti (váček). Pokud při vyšetření zjistíme nedostatečné utěsnění kořenového systému, je nutné provést nové ošetření, které umožní zhojení zánětlivého ložiska.
Zub s kvalitně ošetřenými kanálky je plnohodnotnou součástí chrupu a může sloužit stejně dlouho jako zub vitální.
Zubní implantáty
Zubní implantáty představují umělou náhradu zubních kořenů, které byly zničeny. Bývají často laicky nazývány čepy nebo nastřelovací zuby. Jedná se ale o malý šroubek, který se při drobném chirurgickém výkonu začlení do čelisti na místo původního zubu.

Šetří zdravé zuby, protože pro náhradu chybějícího zubu není potřeba zuby vedle mezery obrousit.

Zubní implantáty fungují přesně jako skutečné zubní kořeny. Dokonce se i přirozeně připojují k čelistní kosti. Tento jev nazýváme „osseointegrace“. Nová korunka  se trvale ukotví na horní část implantátu.

Implantáty budou vypadat a dlouhodobě fungovat jako Vaše pravé zuby – často dokonce lépe. Vyřeší situaci, kdy Vás trápí ztráta jednoho zubu, chybí zuby na více místech nebo již nemáte žádné zuby.

Zubní kaz
Zubní kaz je nejrozšířenějším infekčním onemocněním lidstva. Za zubní kaz mohou bakterie v zubním plaku. Tyto bakterie produkují kyseliny, které způsobují demineralizaci (odvápnění) skloviny.
I když ke vzniku zubního kazu je každý z nás z mnoha důvodů jinak náchylný, dobrou zprávou je, že proti zubnímu kazu se je možné bránit. Nejdůležitější je správná metoda čištění zubů a pravidelné návštěvy zubního lékaře. Na kazivost chrupu má také vliv složení slin a přítomnost některých druhů bakterií v ústech. Výši těchto rizik lze stanovit speciálními testy. Je-li stanovena vyšší rizikovost, můžeme zvolit individuální programy preventivní péče o Váš chrup a efektivněji zamezit vzniku zubního kazu.

FOTOKOMPOZITNÍ VÝPLŇ
Hmoty, které za posledních deset let prodělaly prudký vývoj a jako univerzální materiály se využívají v celém úseku chrupu. Ve srovnání s amalgámem mají řadu výhod. Jedná se o vysoce estetickou variantu ošetření (kompozitem je možné docílit věrohodné náhrady ztracených tvrdých zubních tkání).
Při odstranění kazu stačí odvrtat pouze zkaženou část zubu. Tento šetrnější postup (ve srovnání s amalgámem) umožňuje mechanická i chemická vazba materiálu k zubu (adhezivní systém fixace).
Kompozitní výplň zub zpevní (sváže), a proto je vhodná i u rozsáhlejších defektů, zejména u zubů s oslabenou stěnou.
Předpokladem ošetření zubu bílou (kompozitní) výplní je velmi dobrá hygiena a v tomto ohledu spolupráce pacienta (kompozita nemají antibakteriální vlastnosti).

SMLUVNÍ POJIŠŤOVNY
Zdravotní pojišťovny, se kterými máme uzavřené smlouvy o poskytování stomatologické péče:
Všeobecná zdravotní pojišťovna
Vojenská zdravotní pojišťovna
Česká průmyslová zdravotní pojišťovna
Oborová zdravotní pojišťovna zaměstnansů bank, pojišťoven a stavebnictví
Zaměstnanecká pojišťovna Škoda
Revírní Bratrská Pokladna, Zdravotní Pojišťovna



**********  LOGO   ************
<link rel="icon" type="image/png" sizes="16x16"  href="/favicons/favicon-16x16.png">
<meta name="msapplication-TileColor" content="#ffffff">
<meta name="theme-color" content="#ffffff">
